Pochi social media a cui vanno dietro una valangata di persone: Instagram, Snapchat, Facebook (per gli anziani e i boomer https://www.treccani.it/vocabolario/ricerca/boomer/), Reddit, TikTok, WeChat, X (addio twitter bird), Tumblr, e forse ne ho perso qualcuno per la strada (Attenzione, non considero Telegram e WhatsApp perche' servizio di messaggistica istantanea). Di questi, il piu longevo nella mia esperienza e' stato Reddit (quasi tre anni di utilizzo) a cui e' seguito Instagram (con poco meno di un anno di utilizzo).

Mettendo da parte Reddit, nessuno di questi social media mi e' mai piaciuto. Anzi, provavo un senso di disgusto e scherno nei loro confronti. Senza ombra di dubbio questa disapprovazione e' dovuta al mio carattere relativamente chiuso e privato; inoltre non ho mai apprezzato il loro principio di funzionamento e le caratterisiche per le quali le rendono di successo (sin da bambino, ho sempre avuto l'impressione che esistesse una sorta di obbligo di pubblicazione di fotografie, che siano personali o meno, su queste piattaforme). E la cosa che piu' non sopporto di tutto questo, e' la quantita' esorbitante di persone che lo usano, e probabilmente anche il loro tempo di utilizzo. La pagina del Play Store di Instagram dichiara che l'app e' stata scaricata piu' di 5 miliardi di persone (link), mentre per X, Snapchat e TikTok piu' di un miliardo a testa (relativi link).
La mia disapprovazione fu, era ed e' sempre stata accompagnata dalla mancanza di una risposta a questa domanda: ma perche' l'essere umano deve condividere le proprie esperienze? Perche' Mario Rossi dovrebbe pubblicare online una foto di se' oppure il piatto di pasta che si accinge a mangiare? O il panorama scattato dopo una camminata di 4 ore?
Potremmo tornare ancora piu' indietro, alle radici di tutto: perche' l'uomo primitivo raccontava ai suoi simili di essere riuscito il giorno prima a cacciare un grande animale, o di avere costruito una casa? Non sono mai riuscito a trovare una risposta a tutto questo. E quando feci a ottobre/novembre quei quattro post in croce su instagram, mi sono sempre sentito in contraddizione con me stesso. 

In compagnia di qualcuno, spesso e volentieri mi viene la voglia di parlare di quello che ho combinato con il computer, ad esempio "Ho cambiato completamente desktop environment" oppure "Ho avuto un kernel panic e pensavo di dover cambiare un banco di ram". E altrettanto spesso mi sono trattenuto dal parlare di tutto questo, prima di ritrovarmi facce corrugate oppure sorrisi imbarazzati del tipo "Faccio finta di avere capito". Dipende da caso a caso, ma probabilmente parlare pochissimo di tutto questo e ricevere quel tipo di reazioni mi avra' causato non pochi danni interiori.

E altrettanto spesso mi sono trovato gente molto schietta che tranquillamente mi rispondevano "Non me ne puo' fregare un accidente (giusto per essere meno volgari rispetto alla realta').
Incolpo gli altri se le cose che interessano a me non interessano agli altri? Certo che no. Anche se ogni tanto ho l'impressione che si verifichi il contrario :)

Due mesi fa circa il tappo della pazienza e' saltato, non ne posso piu' di tenere tutto per me e di ricevere quel tipo di reazioni. Voglio iniziare ad esprimermi anche io. Ma come? Con quali mezzi? 
Da principio ho scartato subito tutti i social media menzionati all'inizio: per tutti i motivi sopra elencati, ci aggiungo anche la questione fondamentale della privacy che sta tanto a cuore a tutta la popolazione mondiale, e per un motivo importante: ognuno di questi social media applica una propria omologazione dell'espressione. Esempi? La quantita' di caratteri massimi per un tweet e' di 280 caratteri (https://developer.twitter.com/en/docs/counting-characters); una storia di Instagram puo' contenere un video che duri al massimo 60 secondi; su Reddit il post, in base al contenuto, deve essere pubblicato su un subreddit specifico; e cosi' via. (Sfogo personale: tutte le foto che vedo su Insta mi sembrano tutte uguali. Tutti che fanno foto agli stessi edifici, tutti che si fanno i selfie allo stesso modo. Io onestamente non posso dire che una foto valga piu' dell'altra perche' sono identiche per idea e non c'e' nulla di innovativo.)

Dal niente mi e' giunta l'idea: se iniziassi a costruire un blog? Senza pensare troppo ai pro e ai contro, mi ero messo immediatamente a scrivere di getto la prima pagina. Il giorno dopo torno' la fatidica domanda esposta all'inizio di questo articolo: ma perche' dovrei mai farlo? Qual e' il senso di condividere cose mie con gente probabilmente sconosciuta e a cui potrebbe non interessare per niente? Perche' condividere a prescindere?
Il non avere trovato risposta a questa domanda mi ha indotto a lasciar perdere inizialmente a questo progetto.

Nel corso di una discussione con un mio gruppo di amici ho fatto emergere il quesito che tanto m'affligge, ponendo le stesse domande che ho posto all'inizio dell'articolo. Che risposta mi sono trovato inaspettatamente? Non c'e' una motivazione razionale ovvia, perche' e' nella natura innata dell'uomo. L'ha sempre fatto e sempre lo fara'. Wow. Quindi nessuno puo' contestare il mio progetto e la mia idea.
Or dunque, eccoci qui, ora sei all'interno della mia idea.

A chi potrebbe mai fregare quello che ho io da dire? Potenzialmente, assolutamente a nessuno. E' un problema per me? No. Questo fatto nemmeno mi affligge. Questo blog e' la mia piazza pubblica nella quale il palcoscenico e' riservato tutto a me (con i suoi costi, si intende). E nel momento in cui un utente qualsiasi fa accesso a un qualsiasi articolo del sito, non vale piu la proposizione: "Non mi interessa". Questo mi da' sollievo.
Potrei considerare il mio blog come una sorta di diario personale, dove ordino un po' le mie idee, ricerco nuove informazioni, elaboro tutto quello che ho per giungere a un pensiero finale.




--------------------------------

E ora un qualche dettaglino tecnico.
Il mio sito e' tenuto online in questo momento da github.com , e la quantita' massima di contenuti (testo, immagini, video, gif, etc) non puo' superare 1 giga. Quindi prima o poi mi tocchera' cambiare servizio e, di conseguenza, cambiera' anche l'indirizzo del sito. Per iniziare, va piu' che bene.
Un'altra cosa che ci tengo a sottolineare e' che tutto il sito e' stato programmato riga per riga tutto a tastiera, senza l'ausilio di tool grafici punta-e-clicca. E come si puo' ben vedere, le mie doti grafiche non sono eccelse; col tempo le cose cambieranno, se mi stufero' di una cosa vedro' di cambiarla, decidero' di migliorare quello che voglio, di aggiungere, eliminare, aggiornare, eccetera eccetera eccetera.
Per ora le pagine web sono statiche, ossia sono sempre le stesse ogni volta che si accede alla pagina (o la si aggiorna), mentre quello che vorrei e su cui mi tocchera' lavorare pesantemente sara' il renderle dinamiche, ossia che cambiano un po' (ma non radicalmente) da accesso ad accesso. Ad esempio, far comparire immagini diverse, colori diversi, scritte diverse, e via dicendo.
Sara' presente la sezione "Random" nella quale mettero' cose random a random. Si. Puo' essere di tutto: da meme, a citazioni, a gif idiote, copertine di album musicali, e via dicendo.


